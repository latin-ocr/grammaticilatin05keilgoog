PRAEFATIO xxix

taturum esse promittit. quaedam enim ad eam partem quaeest de
metris vel de metris et structuria plurima ad earn quac est de sonis
remittuntur. in tam multis igitur infimae aetatis indiciis vix opus
est eo argumento, quo A. Maius usus est, ut librum quarto saeculo
non vetustiorem esse probaret, quod Diocletianarum mentio facta est
119, 26. verum tamen nt recte de hoc libro iudicetur, illud tenen·
dum est, non ad perfectam artis scientiam eum scriptum esse, sed
tironibus instituendis destinatum. quodcum omnis libri ratio et indo·
les, de qua modo dixi, probat, tum Pompeius grammaticus p. 156 verbis
supra p. XIX positis adfirmat. fuit autem hic mos grammaticorum, ut,
cum aliter rudibus litterarum, aliter doctioribus scribendum csse in·
tellegerent, aut ipsi artium scriptores duobus libris diverso modo
conpositis utrisque consulerent, aut minor celeberrimamm artium
editio (narn ita vulgo dicebant) pararetur ab aliis. cuius rei luculen-
tissimum exemplum praebent artes Donati in hoc volumine editae.
illud igitur ut dc institutis Probi quoque sactum esse putemus, sua·
dent illa saepissime ab hoc grammatico repetita quibus multa quae
omisit alio loco se tractaturum esse pollicetur. quibus promissis hoc
indicare videtur, se huic vulgari et pueris destinatae artis exposi-
tioni elium et doctiorem librum, qui in eodem argumento versaretur,
(quasi ad perficiendam eruditionem subicere voluisse. idem sensisse
videtur is quiin Parisino libro, suain, opinor, coniecturam secutus,
non veteri testimonio nsua, artem minorem hunc librum inscripsit.
denique quamiis pauca in tali quidem libro ad veterem doctrinam
referri possint, tamen, ni fallor, etin doctrina grammatica, quam
hic scriptor sequitur, etin non nullis quaestionibus cum iis quae de
usu extremae aetatis exposita sunt coniunctis vestigia quaedam an·
tiquioris auctoris, quem secutus est, adparent. redeo ad illa instituta
artium, quae olim cum catholicis coniuncta fuerunt. de quo libro
quoniam praeter pauca, quaein catholicis relata sunt, nihil memoriae
proditum est, nihil certi constat, nisi quis ex duobus libris Claudii
Sacerdotis grammatici aliquid concludere velit, ut, quem ad modum
alter liber catholicis Probi similis est, ita priorem institutis similem
luisse dicat. quamquam hoc quoque valde incertum cst. sed illud
hoc loco non est omittendum, grammaticos, qui supra indicati
sunt, multa, quae in iis libris qni nunc Probi nomine inscripti
ferrmtur non scripta sunt vel non satis certo ad eos referri possunt,

huic grammatico tribuisse. haec igitur omnia, quae quidem ad eos
libros qui nunc supersunt non pertinent, ex antiquiore et doctiore
libro Probi, qui praeter hunc recentem etin nsum tironum scriptum
olim extabat, petita sunt, sive is ab institutis illis, quae olim ante
catholica scripta erant, non diversus snit, sive haec qnoque ex illo
excerpta erant.

 

